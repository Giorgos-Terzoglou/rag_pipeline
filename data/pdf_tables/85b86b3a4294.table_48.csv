1. Οι άδειες διαμονής πολιτών τρίτων χωρών, σε εφαρμογή του Ευρωπαϊκού Κανονισμού 862/2007 για
παροχή στατιστικών, χωρίζονται στις εξής κατηγορίες:
Ι. Απασχόληση
ΙΙ. Λοιποί τύποι αδειών διαμονής
ΙΙΙ. Οικογενειακή επανένωση
IV. Σπουδές
I. Στην κατηγορία «Απασχόληση» περιλαμβάνονται οι άδειες διαμονής για μισθωτή/εξαρτημένη εργασία,
ενδοεταιρική μετάθεση, εξειδικευμένη απασχόληση («Μπλε Κάρτα της ΕΕ), επενδυτική δραστηριότητα (άρ-
θρο 16), καθώς και άδειες διαμονής ειδικού σκοπού για στελέχη που απασχολούνται σε εταιρείες που διέ-
πονται από ειδική νομοθεσία, πνευματικούς δημιουργούς, ανταποκριτές ξένου τύπου, κά.
II. Στην κατηγορία «Λοιποί» τύποι αδειών διαμονής περιλαμβάνονται διάφοροι τύποι αδειών μεταξύ των
οποίων η μόνιμη άδεια διαμονής επενδυτή (golden visa), σύμφωνα με το αρ. 20Β του Ν. 4251/2014, καθώς
και τα οικονομικά ανεξάρτητα άτομα (άρθρο 20 Α). Επίσης, στην κατηγορία αυτή περιλαμβάνονται, τα μα-
κρόχρονα καθεστώτα διαμονής, όπως είναι οι άδειες διαμονής για τη δεύτερη γενιά και τους επί μακρόν
διαμένοντες, καθώς και οι άδειες διαμονής που αφορούν ευάλωτες ομάδες πολιτών τρίτων χωρών (ανθρω-
πιστικοί λόγοι), καθώς και οι εξαιρετικοί λόγοι.
IIΙ. Στην κατηγορία «Οικογενειακή Επανένωση» εντάσσονται οι άδειες διαμονής των μελών οικογένειας του
βασικού κατόχου του εκάστοτε τύπου άδειας, για τον οποίο επιτρέπεται η οικογενειακή επανένωση . Σε
αυτήν την κατηγορία, εντάσσονται και οι άδειες διαμονής που αφορούν τα μέλη οικογένειας των επενδυ-
τών (άρθρα 16 και 20 Β του ν.4251/14), καθώς και τα μέλη οικογένειας Έλληνα ή πολίτη ΕΕ.
IV. Τέλος, στην κατηγορία «Σπουδές» εντάσσονται οι άδειες διαμονής των πολιτών τρίτων χωρών που έρ-
χονται στη χώρα για λόγους σπουδών σε δημόσια ιδρύματα τριτοβάθμιας εκπαίδευσης, επαγγελματικής
κατάρτισης, υπότροφοι, κ.ά.

2. Άδειες Διαμονής σε ισχύ είναι οι άδειες διαμονής που ισχύουν σε συγκεκριμένη χρονική στιγμή(από-
θεμα/stock) συσωρευτικά για τα έτη και τους μήνες τους διαστήματος αναφοράς.

Εκδοθείσες Άδειες Διαμονής είναι η αποτύπωση των αδειών διαμονής κατά τη διάρκεια ενός μηνός
(ροή/flow) των ετών αναφοράς με διάκριση αρχικών χορηγήσεων και ανανεώσεων.

3. Οι πολίτες της Ένωσης, κατ’ εφαρμογή του π.δ. 106/2017 που ενσωματώνει την Οδηγία 2004/38/ΕΚ,
μετά από 3 μήνες διαμονής στη χώρα μπορούν οικειοθελώς να εμφανιστούν στις αστυνομικές αρχές του
τόπου κατοικίας τους για καταγραφή, οπότε και τους χορηγείται Βεβαίωση Εγγραφής. Μετά από 5 χρόνια
διαμονής, έχουν δικαίωμα μόνιμης διαμονής οπότε τους χορηγείται Πιστοποιητικό Μόνιμης Διαμονής.







